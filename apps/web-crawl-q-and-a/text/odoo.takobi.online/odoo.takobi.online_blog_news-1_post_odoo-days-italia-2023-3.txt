






Odoo Days Italia 2023 | TAKOBI Odoo
















































Home




Servizi




News




Contattaci


 


                    Carrello 














06 giugno 2023
Odoo Days Italia 2023
L'innovazione del sistema Odoo









Odoo Days Italia
                        2023 
                    









                Gli Odoo Days sono un appuntamento a cui non è possibile mancare e anche quest’anno abbiamo deciso di partecipare come sponsor per far sentire la nostra voce all’interno della community.
            




                    Una tra le migliori edizioni di sempre.
                

                    Il grande palco dell’UCI Cinema del Bicocca Village a Milano ha ospitato oltre 160 partecipanti, 23 talk e una grande voglia di condividere con entusiasmo tutte le novità dal mondo ERP.
                



                    L’evento si è tenuto il 4 e 5 maggio durante i quali è stato possibile ripercorrere, passo dopo passo, l’evoluzione dell’associazione fin dalla sua nascita grazie al coinvolgimento di molte figure legate alla community, aziende, studenti e relatori di respiro internazionale.
                



                    Due giorni di networking e confronto, partiti dalle reali necessità e criticità condivise da tutti i partecipanti che, di volta in volta, aiutano nell’evoluzione dell'associazione e di chi la “abita”.
                







TAKOBI agli Odoo Days


                Anche quest’anno abbiamo quindi deciso di investire nella sponsorizzazione dell’evento Odoo days Italia, perchè crediamo sia importante dare un contributo anche economico all’associazione che si occupa di coordinare al meglio lo sviluppo della contabilità italiana di Odoo.
            




                    Dopo il Covid questi appuntamenti sono diventati ancora più necessari per permettere di incontrarsi e di consolidare sia partnership lavorative che amicizie nate proprio grazie alla community, andando oltre il momento formativo e permettendoci di ritornare a lavorare insieme a tutto il network, fianco a fianco.
                



                    Per questo appuntamento abbiamo pensato che fosse giusto inserire anche un intervento che ci permettesse, in prima persona, di affrontare temi che ci hanno coinvolti da vicino ed è per questo che Mario Riva, Founder e COO di TAKOBI, è salito sul palco degli Odoo Days Italia con il talk “Tips&Tricks, i moduli OCA di cui non puoi fare a meno”.


  


Il mondo Odoo, un’opportunità per tutti


                L’obiettivo principale del talk è stato quello di poter fornire le basi a chi si sta affacciando da poco al mondo Odoo, descrivendo in breve l’ecosistema e facendo una carrellata di moduli che possono essere utili o addirittura indispensabili, nell’utilizzo di Odoo in Italia.
            




                    Chi come noi di TAKOBI  lavora su Odoo da ormai 14 anni, tende a dare per scontato aspetti che possono essere invece la chiave fondamentale per la partenza di chi sta muovendo i primi passi.
                



                    I moduli che quotidianamente utilizziamo per TAKOBI hanno visto un processo di revisione e riscrittura che è partito dalle basi, dalle anagrafiche, dal supporto per la creazione di preventivo, progetti e tutto è nato dall’input ricevuto dalle esigenze dei nostri clienti.
                



                    Odoo è uno strumento complesso per definizione: è infatti un ERP, ma anche una business application, e un framework, pertanto sono molte le opportunità che nascono dal lavoro  su questo fantastico software.
                



Alessandro Uffreduzzi, socio fondatore di PyTech Srl, durante il suo talk agli Odoo Days Italia ha messo l’accento sulle molteplici modalità in installazione di Odoo permettendoci di andare oltre l’utilizzo degli script, difficili da manutenere, ma tramite l’utilizzo strumenti standard che facilitano le operazioni di installazione, rendendo il progetto legato a principi di riproducibilità.
                



                    Alessandro nel suo intervento ha ricordato che “non basta conoscere Odoo, bisogna conoscere la propria infrastruttura” e questo è uno dei principi su cui lavoriamo giornalmente, perchè la formazione è importante, ma il contesto nel quale applicarla rimane il centro del nostro lavoro.
                

La sicurezza e l’evoluzione verso l’industria 4.0


                Sempre in ambito sistemistico, si parla molto di sicurezze quindi diventa importante che anche il nostro ERP abbia le spalle coperte.
            




                    Ricco di spunti il talk, da vero nerd, di Ciro Urselli di Apulia Software Srl, sull’utilizzo di Nginx, il server web più popolare al mondo (fonte W3Techs) per la protezione di Odoo.
                

                    Ciro, che si definisce l’uomo che non digitalizza i sogni, ma crea solide realtà, ha ricordato come non si debbano assolutamente sottovalutare le vulnerabilità di Odoo e di quanto sia importante proteggere ogni sessione per evitare che abili hacker si infiltrino nei nostri sistemi.
                



                    Odoo, soprattutto con la versione 16, sta diventando un ottimo MES che permette di poter far dialogare macchinari e processi con il gestionale, in modo da poter raggiungere i requisiti dell'industria 4.0, aspetto sempre più importante per le realtà di produzione italiana. 
                



                    A tal proposito è stata molto convincente la soluzione proposta da Emanuele Figliolia che ha parlato di efficienza e automatizzazione della raccolta dati nei macchinari industriali grazie all’utilizzo dell’Industrial IoT strizzando l’occhio in particolare all’industria manifatturiera del nostro paese che ha ancora una scarsissima visibilità sulle condizioni e sui dati dei propri macchinari.
                

Odoo un supporto per la contabilità aziendale


                Nel grande percorso per poter dare supporto alle aziende italiane, Odoo è certamente la soluzione più completa attraverso le varie APP quali CRM, Vendite, Magazzino, Produzione, Progetti, etc.
            

                    Con l’integrazione di tutte le funzionalità si può gestire l’intera fatturazione arrivando fino al bilancio, grazie ai moduli di contabilità italiana portati avanti dall’Associazione Odoo Italia.
                



Daniele Allegretti ci ha spiegato l’importanza della possibilità di avere una redazione del bilancio secondo la riclassificazione UE e il vantaggio dell’esportazione in XBRL che, oltre a facilitare la presentazione del bilancio annuale alla CCIAA, consente di collegare Odoo con vari software di analisi del bilancio fornendo importanti informazioni aziendali riguardo la Gestione della Crisi d'Impresa e all'accesso facilitato al credito bancario.
                



                    Molti sono stati gli interventi degli sponsor che hanno permesso di fare una panoramica di tutti gli aspetti importanti per le aziende e le conseguenti opportunità create dall’utilizzo di Odoo, ma anche da casa madre non è mancata un’interessante analisi del tessuto industriale italiano confrontato con lo sviluppo digitale.
                

Marco Villari e Alessia Frasson (Odoo EMEA Team), hanno illustrato i possibili margini di crescita della digitalizzazione in Italia che vede gli ERP ancora poco utilizzati a causa di una scarsa formazione ICT la quale, di conseguenza, porta ad avere pochi specialisti.
                



                    Odoo può davvero fare la differenza in ottica di sviluppo e digitalizzazione, facendo in modo che le potenzialità delle aziende crescano attraverso un supporto concreto e costante ai dipendenti, attraverso strumenti semplici, funzionali e sempre più performanti.
                



                    Crescere, innovare, performare. La contabilità è sempre stato il naturale approdo dei vari flussi presenti in Odoo, non sono mancati quindi nuovi obiettivi anticipati da Paolo Gatti, sviluppatore Odoo, che ha illustrato funzionalità ricavate proprio dalle richieste ricevute dai clienti per la fatturazione italiana come ad esempio il DDT, lo split payment e le ritenute.
                



                    L’innovazione non si ferma con lo sviluppo digitale, ma arriva fino al nostro paese con il progetto di un ufficio tutto italiano per rendere le relazioni con i clienti sempre più strette instaurando un rapporto di fiducia direttamente nel territorio.
                


Per noi di TAKOBI questi 2 giorni sono stati nuovamente una grandissima opportunità su più aspetti:conoscere le novità del mondo Odoofar sentire la nostra voce, basata sull’esperienza e sulla progressiva crescita dell’azienda in Italiastringere e consolidare i rapporti con tutti gli attori di questo bellissimo mondo creato da Odoo

                    Siamo pronti per tornare al lavoro, non ci siamo mai fermati, ma oggi lo sguardo è rivolto verso nuove opportunità, nuove strade da percorrere.
                


















I nostri prodotti e servizi


Odoo


TAKOBI SaaS




Entra in contatto con noi


Contattaci



+390287178321



sales@takobi.it





TAKOBI s.r.l.Siamo una start up innovativa nata nel 2018 con l'obiettivo di portare innovazione nella piccole e medie imprese italiane. 








Copyright © TAKOBI s.r.l.
-  Normativa sulla Privacy

-  Condizioni d'uso




                Fornito da TAKOBI











